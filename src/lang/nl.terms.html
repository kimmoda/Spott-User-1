<h1>Appiness - SPOTT - Algemene Voorwaarden met ingang van 01/05/2017</h1>
<ol>
  <li class='list__heading'>Inleiding</li>
  <ol>
    <li>Deze Algemene Voorwaarden beheersen de registratie in, het gebruik van en de toegang tot de mobiele applicatie SPOTT ('SPOTT'), ontworpen en beheerd door Appiness NV, met maatschappelijke zetel te 9300 Aalst, Hertshage 10 en ingeschreven in de Kruispuntbank van Ondernemingen onder nummer 0543.611.457 (RPR Dendermonde) ('Appiness').</li>
    <li>Door SPOTT te downloaden, te installeren, te gebruiken, te openen of zich te registreren in SPOTT, bevestigt iedere persoon die SPOTT op zijn mobiel toestel heeft geïnstalleerd (de 'SPOTT Gebruiker') gebonden te zijn door deze Algemene Voorwaarden en bevestigt hij deze Algemene Voorwaarden te hebben ontvangen, gelezen, begrepen en de inhoud ervan aanvaard te hebben. De SPOTT Gebruiker is onderworpen aan deze Algemene Voorwaarden telkens wanneer hij SPOTT gebruikt. De SPOTT Gebruiker dient deze Algemene Voorwaarden te lezen en te aanvaarden door het correcte vakje aan te vinken vóór het eerste gebruik van SPOTT. </li>
    <li>Indien de SPOTT Gebruiker niet akkoord gaat met enige bepaling van deze Algemene Voorwaarden, dient hij zich ervan te onthouden SPOTT te downloaden en te installeren, SPOTT te gebruiken of te openen.</li>
  </ol>

  <li class='list__heading'>Definities</li>
  <ul class='list__stripes'>
    <li><strong>Algemene voorwaarden </strong>de huidige algemene voorwaarden;</li>
    <li><strong>Appiness</strong>Appiness NV, met maatschappelijke zetel te 9300 Aalst, Hertshage 10 en ingeschreven in de Kruispuntbank van Ondernemingen onder nummer 0543.611.457 (RPR Dendermonde);</li>
    <li><strong>Diensten: </strong>de diensten aangeboden door Appiness aan de SPOTT Gebruiker, zoals omschreven in artikel 3 van de Algemene Voorwaarden;</li>
    <li><strong>Gebruikersinhoud: </strong>alle inhoud die door SPOTT Gebruikers zelf wordt gepost in SPOTT, daarbij inbegrepen hun SPOTT profiel, naam en/of gebruikersnaam, profielfoto, wie zij volgen, door wij zij gevolgd worden, hun wishlist alsook de eventuele feedback die zij bezorgen aan Appiness;</li>
    <li><strong>Persoonsgegevens: </strong>elke informatie met betrekking tot een geïdentificeerde of identificeerbare natuurlijke persoon;</li>
    <li><strong>Privacywet: </strong>de wet van 8 december 1992 <em>tot bescherming van de persoonlijke levenssfeer ten opzichte van de verwerking van persoonsgegevens</em> en het koninklijk besluit van 13 februari 2001 <em>ter uitvoering van de wet van 8 december 1992 tot bescherming van de persoonlijke levenssfeer ten opzichte van de verwerking van persoonsgegevens</em>;</li>
    <li><strong>Privacy Reglement: </strong>het privacy reglement dat de taken en verantwoordelijkheden van Appiness omschrijft met betrekking tot de Persoonsgegevens van SPOTT Gebruikers die via SPOTT door Appiness worden verzameld en Verwerkt als Verantwoordelijke voor de Verwerking, beschikbaar in SPOTT <a href='//spott.it/nl/privacy' target='_blank'>Privacy Reglement</a> en op de Website;</li>
    <li><strong>SPOTT: </strong>de mobiele applicatie SPOTT, ontworpen en beheerd door Appiness;</li>
    <li><strong>SPOTT Gebruiker: </strong>iedere persoon die SPOTT op zijn mobiel toestel heeft geïnstalleerd;</li>
    <li><strong>Toepassingen van Derden: </strong>de toepassingen, gelinkte websites en diensten van derden die in SPOTT worden geïntegreerd om informatie, inhoud, reclame, producten en/of diensten beschikbaar te maken voor de SPOTT Gebruiker;</li>
    <li><strong>Verantwoordelijke voor de Verwerking</strong>de natuurlijke persoon of de rechtspersoon, de feitelijke vereniging of het openbaar bestuur die alleen of samen met anderen het doel en de middelen voor de Verwerking van Persoonsgegevens bepaalt;</li>
    <li><strong>Verwerken, Verwerkt of Verwerking: </strong>elke bewerking of elk geheel van bewerkingen met betrekking tot Persoonsgegevens, al dan niet uitgevoerd met behulp van geautomatiseerde procédés, zoals het verzamelen, vastleggen, ordenen, bewaren, bijwerken, wijzigen, opvragen, raadplegen, gebruiken, verstrekken door middel van doorzending, verspreiden of op enigerlei andere wijze ter beschikking stellen, samenbrengen, met elkaar in verband brengen, alsmede het afschermen, uitwissen of vernietigen van Persoonsgegevens.</li>
    <li><strong>Website: </strong>de SPOTT website van Appiness: <a href='//spott.it' target='_blank'>www.spott.it</a>.</li>
  </ul>

  <li class='list__heading'>Diensten</li>
  <p>SPOTT biedt de SPOTT Gebruiker de mogelijkheid om op interactieve wijze informatie op te vragen met betrekking tot bepaalde films, series, televisieprogramma's, televisiepersonaliteiten en reclame tijdens of naar aanleiding van het televisie kijken. Deze informatie wordt door Appiness geëxtraheerd door middel van visuele algoritmen. De SPOTT Gebruiker kan gerelateerde producten en diensten inkijken, doorbladeren en desgevallend online aankopen via aan SPOTT gelinkte websites van derden. Daarnaast kan de SPOTT Gebruiker zich inschrijven (‘subscriben’) tot content, acteurs of merken. Op basis van deze inschrijvingen zal de SPOTT Gebruiker een aangepaste feed te zien krijgen. In deze feed kunnen promoties getoond worden die gebaseerd zijn op de voorkeuren van de SPOTT Gebruiker. Deze diensten (de 'Diensten') worden door Appiness aangeboden aan de SPOTT Gebruiker via SPOTT. </p>

  <li class='list__heading'>Aansprakelijkheid</li>
  <ol>
    <li>SPOTT werd met de grootst mogelijke zorg samengesteld. Appiness kan echter de foutloosheid, nauwkeurigheid of volledigheid van SPOTT en van de informatie die bekomen wordt via SPOTT niet garanderen. </li>
    <li>Appiness is in geen geval aansprakelijk voor:</li>
    <ol>
      <li>enige schade aan of wijziging van de uitrusting van de SPOTT Gebruiker, waaronder (doch niet beperkt tot) het mobiel toestel, als gevolg van de installatie, upgrade, update of het gebruik van SPOTT;</li>
      <li>het tijdelijk niet beschikbaar zijn, de opschorting, onderbreking of vertraging van alle of bepaalde Diensten van SPOTT; </li>
      <li>enige schade als gevolg van enige moeilijkheid of onmogelijkheid om SPOTT te downloaden of toegang te krijgen tot de inhoud van SPOTT, of als gevolg van enige andere telecommunicatie systeemfout die ertoe leidt dat SPOTT niet beschikbaar is; </li>
      <li>enige schade als gevolg van het niet beschikbaar zijn van Toepassingen van Derden, geïntegreerd in SPOTT zoals bepaald in artikel 5, of als gevolg van de onjuistheid, onvolledigheid of het niet accuraat zijn van de informatie verstrekt door derde partijen, noch kan dergelijke externe informatie aanleiding geven tot enige verbintenis in hoofde van Appiness; </li>
      <li>enige directe of indirecte schade als gevolg van of met betrekking tot de (slechte) werking van het mobiel toestel van de SPOTT Gebruiker, of met de telecommunicatie diensten of soft- of hardware van een derde partij;</li>
      <li>enige onrechtstreekse schade, waaronder winstderving, bedrijfsschade, verlies van tegoeden, verlies van klanten, verlies van een kans om een product of dienst via SPOTT te kopen (al dan niet aan een bepaalde prijs), verlies van contracten, verlies van goodwill, verlies van gegevens, vorderingen van derde partijen, of enige gevolgschade of indirecte schade of verliezen ongeacht of zij contractueel, buitencontractueel, voorzienbaar, gekend, voorzien is of van een andere aard.</li>
    </ol>
    <li>De bepalingen van dit artikel beperken de aansprakelijkheid van Appiness niet voor haar eigen opzettelijke fout of bedrog. </li>
  </ol>

  <li class='list__heading'>Toepassingen van Derden</li>
  <ol>
    <li>In SPOTT zijn toepassingen, gelinkte websites en diensten van derden geïntegreerd om informatie, inhoud, reclame, producten en/of diensten beschikbaar te maken voor de SPOTT Gebruiker ('Toepassingen van Derden'). </li>
    <li>Appiness oefent geen enkele vorm van controle uit op Toepassingen van Derden en geeft bijgevolg geen enkele garantie betreffende de informatie die via Toepassingen van Derden verstrekt wordt. Vanaf het ogenblik dat de SPOTT Gebruiker Toepassingen van Derden consulteert of gebruikt, bevindt de SPOTT Gebruiker zich niet langer in de SPOTT omgeving en geeft Appiness geen garanties noch draagt het enige verantwoordelijkheid of aansprakelijkheid voor om het even welke transactie die tussen de SPOTT Gebruiker en de derde partij zou plaatsvinden. Appiness wijst elke aansprakelijkheid af voor enige schade die zou kunnen veroorzaakt worden aan de SPOTT Gebruiker door de consultatie of gebruik van Toepassingen van Derden, wat ook de aard, de omvang, de oorzaak of de gevolgen van die schade mogen zijn.</li>
    <li>In SPOTT kunnen prijzen worden weergegeven voor bepaalde producten of diensten die aangeboden worden via Toepassingen van Derden. Deze prijzen zijn louter indicatief en maken geen bindend aanbod van Appiness uit aangezien Appiness enkel prijzen van derden weergeeft. Het behoort tot de uitsluitende verantwoordelijkheid van de SPOTT Gebruiker om na te gaan of de prijzen weergegeven in SPOTT overeenstemmen met de prijzen die worden aangerekend door derde partijen. Appiness draagt geen enkele aansprakelijkheid indien zou blijken dat de weergegeven prijzen niet overeenstemmen met de prijzen aangerekend door de betreffende derde partijen, en de weergegeven prijzen kunnen geen aanleiding geven tot enige verbintenis in hoofde van Appiness tegenover de SPOTT Gebruiker of derde partijen.</li>
    <li>In SPOTT kan informatie (bv. maten, beschikbaarheid, eigenschappen) worden meegedeeld over bepaalde producten of diensten die aangeboden worden via Toepassingen van Derden. Appiness draagt geen enkele aansprakelijkheid indien zou blijken dat deze informatie niet overeenstemt met de werkelijkheid, noch geeft dit aanleiding tot enige verbintenis in hoofde van Appiness tegenover de SPOTT Gebruiker of derde partijen.</li>
    <li>De consultatie of het gebruik door de SPOTT Gebruiker van Toepassingen van Derden wordt mogelijk beheerd door afzonderlijke algemene voorwaarden, een afzonderlijk privacy beleid en andere overeenkomsten met derde partijen. Appiness raadt de SPOTT Gebruiker aan om deze documenten grondig te lezen om te weten hoe zij Persoonsgegevens verzamelen en Verwerken. Het enige middel van de SPOTT Gebruiker ten aanzien van Appiness voor om het even welk probleem of ontevredenheid met Toepassingen van Derden of de inhoud daarvan, is om SPOTT te de-installeren van zijn mobiel toestel of om het gebruik van dergelijke Toepassingen van Derden te stoppen.</li>
  </ol>

  <li class='list__heading'>Gebruikersinhoud</li>
  <ol>
    <li>De SPOTT Gebruiker erkent dat hij het recht heeft om Gebruikersinhoud te posten, alsook dat dergelijke Gebruikersinhoud, of het gebruik ervan door Appiness, geen overtreding vormt van enige overeenkomsten, wetgeving of intellectuele eigendomsrechten dan wel enige andere rechten van derden. </li>
    <li>Appiness kan steeds Gebruikersinhoud nakijken, controleren, aanpassen, blokkeren of verwijderen, maar draagt geen enkele verplichting daartoe. De SPOTT Gebruiker is exclusief verantwoordelijk voor de geposte Gebruikersinhoud en Appiness kan hier geenszins aansprakelijk voor worden gesteld.</li>
    <li>Wanneer de SPOTT Gebruiker bepaalde feedback geeft aan Appiness, erkent hij dat die feedback niet vertrouwelijk is. De SPOTT Gebruiker geeft Appiness het recht om die feedback zonder beperking en zonder betaling te gebruiken en door te geven aan derden.</li>
    <li>De SPOTT Gebruiker verleent Appiness een voortdurende, niet-exclusieve, overdraagbare, kosteloze en onherroepbare licentie om de Gebruikersinhoud geheel of gedeeltelijk te gebruiken, te reproduceren, beschikbaar te maken aan het publiek, te publiceren, te vertalen, te wijzigen, er afgeleide werken uit te maken en te verdelen via om het even welk medium.</li>
  </ol>

  <li class='list__heading'>Intellectuele eigendomsrechten en licenties</li>
  <ol>
    <li>SPOTT werd ontwikkeld door en is en blijft eigendom van Appiness. Aan de SPOTT Gebruiker wordt hierbij een beperkte, niet-exclusieve, niet-overdraagbare, kosteloze en herroepbare licentie toegekend om SPOTT te gebruiken voor zijn persoonlijk, niet-commercieel gebruik in overeenstemming met deze Algemene Voorwaarden.</li>
    <li>Alle auteursrechten, databank rechten en software rechten in alle materiaal opgenomen in, op of beschikbaar via SPOTT, inclusief alle informatie, gegevens, tekst, muziek, geluid, foto's, grafieken en video boodschappen, en alle broncodes, software compilaties en andere materialen, zijn uitsluitend eigendom van Appiness of haar licentiegevers. </li>
    <li>Beeldmateriaal gebruikt door SPOTT mag niet worden gekopieerd, is niet te koop en mag niet worden doorverkocht. Deze beelden worden enkel ter referentie gebruikt om verschillende soorten consumentenproducten en -diensten te identificeren en de gebruikers van SPOTT te informeren over waar deze producten of diensten mogelijks kunnen verworven worden. Dit is een kosteloze dienst aangeboden aan de gebruikers van SPOTT.</li>
    <li>Alle handelsmerken, dienstmerken, namen, tekens en logo's van Appiness opgenomen in of op SPOTT zijn uitsluitend eigendom van Appiness.</li>
    <li>Alle rechten en licenties toegekend aan de SPOTT Gebruiker onder deze Algemene Voorwaarden worden onmiddellijk beëindigd indien de SPOTT Gebruiker niet in overeenstemming met deze Algemene Voorwaarden handelt.</li>
  </ol>

  <li class='list__heading'>Gebruiksvoorwaarden</li>
  <ol>
    <li>De SPOTT Gebruiker weet en aanvaardt dat zijn gebruik van SPOTT te allen tijde in overeenstemming moet zijn met deze Algemene Voorwaarden, de toepasselijke wetgeving en regelgeving, teneinde SPOTT te mogen downloaden en gebruiken. De SPOTT Gebruiker zal niet toelaten dat een derde partij SPOTT gebruikt voor of met het oog op een onwettig oogmerk of activiteit.</li>
    <li>SPOTT is enkel bestemd voor het persoonlijk gebruik van de SPOTT Gebruiker. Elk commercieel gebruik van SPOTT is verboden.</li>
    <li>Behoudens uitdrukkelijk andersluidend beding in deze Algemene Voorwaarden of de wet, is het de SPOTT Gebruiker, of een derde handelend voor rekening van de SPOTT Gebruiker, niet toegelaten om:</li>
    <ol>
      <li>SPOTT of enig onderdeel ervan geheel of gedeeltelijk te kopiëren, na te maken, te wijzigen, te compileren, te vertalen, te verspreiden, te verkopen, te verhuren, op te nemen of over te dragen;</li>
      <li>SPOTT of enig onderdeel ervan geheel of gedeeltelijk te ontmantelen, te ontleden, te onderwerpen aan reverse engineering, uiteen te halen, uit te schakelen, of de broncode van SPOTT te ontlenen;</li>
      <li>SPOTT of enig onderdeel ervan geheel of gedeeltelijk in te voegen in enig ander programma of afgeleide werken gebaseerd op SPOTT of enig onderdeel ervan te creëren;</li>
      <li>SPOTT of enig onderdeel ervan of enige vertrouwelijke informatie met betrekking daartoe, te gebruiken om software te creëren die functioneel equivalent is aan SPOTT of enig onderdeel ervan;</li>
      <li>de technologie te omzeilen die gebruikt wordt door Appiness, haar licentiegevers of om het even welke andere derde om SPOTT of enig onderdeel ervan te beschermen;</li>
      <li>vermeldingen inzake eigendomsrechten (waaronder vermeldingen inzake merken en auteursrecht) die op of in SPOTT zijn aangebracht te verwijderen, onleesbaar te maken of te wijzigen;</li>
      <li>op enige andere wijze inbreuk te maken op de intellectuele eigendomsrechten in SPOTT of enig onderdeel ervan;</li>
      <li>SPOTT te gebruiken op een wijze die kan leiden tot het aanzetten tot, of tot het mogelijk maken of het uitvoeren van enige onwettige of strafrechtelijke activiteit, of die schade of fysiek letsel aan een persoon kan veroorzaken. </li>
    </ol>
  </ol>

  <li class='list__heading'>Werking van SPOTT</li>
  <ol>
    <li>Appiness garandeert dat zij naar best vermogen zal handelen bij het ter beschikking stellen van SPOTT aan de SPOTT Gebruiker. Appiness kan echter niet garanderen dat SPOTT permanent, ononderbroken en foutloos zal werken. SPOTT kan vertraagd werken, niet beschikbaar of inaccuraat zijn van tijd tot tijd ingevolge verschillende factoren, waaronder locatie, snelheid van de internetverbinding, technische redenen, onderhoud of updates. SPOTT is beschikbaar via het mobiel toestel van de SPOTT Gebruiker wanneer deze zich binnen het bereik van een draadloos netwerk bevindt. De kwaliteit van SPOTT kan variëren naargelang het mobiel toestel. </li>
    <li>Appiness behoudt zich het recht voor om op enig ogenblik en van tijd tot tijd SPOTT (of enig onderdeel ervan) tijdelijk te onderbreken, beperken, wijzigen of stop te zetten indien dit noodzakelijk is voor technische redenen, onderhoud of updates.</li>
    <li>Appiness kan niet garanderen dat de software gebruikt in of in licentie gegeven met betrekking tot SPOTT compatibel is met enige software van derde partijen. Appiness kan tevens niet garanderen dat de werking van SPOTT en de daarmee verbonden software geen schade zal aanbrengen aan het mobiel toestel van de SPOTT Gebruiker of de werking van andere soft- of hardware op het mobiel toestel van de SPOTT Gebruiker niet zal aantasten. </li>
  </ol>

  <li class='list__heading'>Systeemvereisten</li>
  <ol>
    <li>Teneinde SPOTT te kunnen gebruiken, dient de SPOTT Gebruiker een compatibel mobiel toestel, dat aan de toepasselijke systeemvereisten voldoet, met een microfoon te bezitten, alsook toegang tot internet te hebben.</li>
    <li>De SPOTT Gebruiker kan verplicht zijn het besturingssysteem van zijn mobiel toestel te upgraden indien de systeemvereisten ondersteund door SPOTT wijzigen.</li>
    <li>De netwerkaanbieder van de SPOTT Gebruiker kan kosten aanrekenen aan de SPOTT Gebruiker voor de toegang tot internet via zijn mobiel toestel voor het gebruik van SPOTT. Appiness is niet verantwoordelijk of aansprakelijk voor enige telefoon- of andere kosten die aan de SPOTT Gebruiker worden aangerekend ingevolge het gebruik van SPOTT.</li>
  </ol>

  <li class='list__heading'>Privacy</li>
  <ol>
    <li>Bescherming van Persoonsgegevens is van groot belang voor Appiness. Appiness respecteert de privacy van de SPOTT Gebruikers en verzekert dat hun Persoonsgegevens Verwerkt worden in overeenstemming met de toepasselijke wetgeving, in het bijzonder de Privacywet.</li>
    <li>Verdere informatie betreffende de Verwerking van de Persoonsgegevens van de SPOTT Gebruiker kan worden gevonden in het <a href='//spott.it/nl/privacy' target='_blank'>Privacy Reglement</a> dat beschikbaar is in SPOTT en op de Website. Het Privacy Reglement omschrijft welke informatie verzameld en Verwerkt wordt, de doeleinden van het Verwerken, met wie Persoonsgegevens gedeeld mogen worden en de keuzes die de SPOTT Gebruiker kan maken betreffende het gebruik van zijn Persoonsgegevens door Appiness. Het beschrijft ook de maatregelen die genomen worden om de veiligheid van Persoonsgegevens te verzekeren en hoe de SPOTT Gebruiker contact kan opnemen met Appiness om zijn rechten met betrekking tot toegang, verbetering en verzet uit te oefenen.</li>
  </ol>

  <li class='list__heading'>Beëindiging</li>
  <ol>
    <li>Appiness behoudt zich het recht voor de toegang van de SPOTT Gebruiker tot SPOTT op te schorten indien: </li>
    <ol>
      <li>de SPOTT Gebruiker SPOTT niet gebruikt overeenkomstig deze Algemene Voorwaarden; </li>
      <li>Appiness kennis heeft van feiten die het vertrouwen in de SPOTT Gebruiker ernstig schaden; </li>
      <li>er een risico op misbruik of fraude bestaat.</li>
    </ol>
    <li>Appiness kan het gebruik van SPOTT op elk ogenblik beëindigen mits mededeling van de beëindiging één (1) maand voor de datum van beëindiging aan de SPOTT Gebruiker via SPOTT, e-mail, brief of enige andere duurzame drager. De SPOTT Gebruiker kan het gebruik van SPOTT op ieder ogenblik kosteloos beëindigen door SPOTT te de-installeren van zijn mobiel toestel.</li>
    <li>Appiness kan het gebruik van SPOTT onmiddellijk beëindigen indien (i) de SPOTT Gebruiker enige materiële bepaling van deze Algemene Voorwaarden niet naleeft of (ii) Appiness kennis heeft van feiten die het vertrouwen in de SPOTT Gebruiker ernstig schaden.</li>
    <li>Deze Algemene Voorwaarden, inclusief alle rechten en licenties toegekend aan de SPOTT Gebruiker onder deze Algemene Voorwaarden, zullen onmiddellijk, of, indien van toepassing, na afloop van de opzegperiode, beëindigd zijn bij de beëindiging van het gebruik van SPOTT, met uitzondering van artikels 4, 7 en 14 van deze Algemene Voorwaarden.</li>
  </ol>

  <li class='list__heading'>Wijzigingen en toevoegen van nieuwe Diensten</li>
  <ol>
    <li>Appiness wijzigt en verbetert de Diensten, SPOTT alsook de inhoud van SPOTT voortdurend. Appiness behoudt zich daarom het recht voor deze Algemene Voorwaarden van tijd tot tijd te wijzigen. Appiness behoudt zich tevens het recht voor om Diensten toe te voegen.</li>
    <li>Appiness zal elke wijziging van de Algemene Voorwaarden melden door middel van een vermelding in de SPOTT nieuwsbrief alvorens de gewijzigde Algemene Voorwaarden in werking treden en zal bovenaan de Algemene Voorwaarden de datum aangeven wanneer deze voor het laatst werden gewijzigd. De gewijzigde Algemene Voorwaarden zullen worden geacht beschikbaar te zijn voor de SPOTT Gebruiker op de datum waarop deze in SPOTT beschikbaar worden gemaakt. De SPOTT Gebruiker zal geacht worden de gewijzigde Algemene Voorwaarden te hebben aanvaard indien hij het overeenstemmende vakje aanvinkt en SPOTT verder gebruikt. De SPOTT Gebruiker kan er eveneens voor opteren om SPOTT te de-installeren, indien hij het niet eens is met de gewijzigde Algemene Voorwaarden.</li>
  </ol>

  <li class='list__heading'>Toepasselijk recht en bevoegde rechtbanken</li>
  <ol>
    <li>Deze Algemene Voorwaarden worden beheerst door en worden geïnterpreteerd in overeenstemming met het Belgisch recht.</li>
    <li>Alle geschillen in verband met of voortvloeiende uit deze Algemene Voorwaarden vallen onder de exclusieve bevoegdheid van de Belgische hoven en rechtbanken.</li>
  </ol>

  <li class='list__heading'>Volledige overeenkomst</li>
  <p>Deze Algemene Voorwaarden vormen, samen met de documenten waarnaar zij verwijzen en in het bijzonder het Privacy Reglement, de volledige bindende overeenkomst tussen de SPOTT Gebruiker en Appiness met betrekking tot het gebruik van SPOTT en de Diensten.</p>

  <li class='list__heading'>Deelbaarheid</li>
  <p>In geval enige bepaling van deze Algemene Voorwaarden ongeldig, onwettig of niet afdwingbaar zou zijn, zullen alle partijen bevrijd zijn van hun rechten en verplichtingen onder dergelijke bepaling in de mate dat dergelijke bepaling ongeldig, onwettig of niet afdwingbaar is en onder voorwaarde dat dergelijke bepaling zal worden gewijzigd voor zover noodzakelijk om de bepaling geldig, wettig en afdwingbaar te maken, mits behoud van de intentie van de partijen. Alle andere bepalingen van deze Algemene Voorwaarden zullen als geldig en afdwingbaar worden beschouwd tenzij anders overeengekomen.</p>

  <li class='list__heading'>Overdracht</li>
  <p>De SPOTT Gebruiker mag zijn rechten en verplichtingen onder dit Privacy Reglement niet overdragen aan een derde partij.</p>

  <li class='list__heading'>Geen verzaking</li>
  <p>Geen enkele onthouding en geen enkel nalaten van Appiness om haar rechten onder dit Privacy Reglement uit te oefenen of af te dwingen zal een afstand daarvan uitmaken, tenzij erkend en schriftelijk bevestigd door Appiness.</p>

  <li class='list__heading'>Helpdesk</li>
  <p>Wanneer u van mening bent dat gepubliceerde beelden op het SPOTT-platform mogelijks interfereren met uw rechten, kan u terecht op de helpdesk hieronder vermeld.</p>
  <p>Ook voor andere vragen, opmerkingen of klachten m.b.t. SPOTT of de Diensten, kan de SPOTT Gebruiker de Appiness-helpdesk contacteren: </p>
  <ul>
    <li>Appiness NV helpdesk:</li>
    <li>Hertshage 10</li>
    <li>9300 Aalst</li>
    <li>E-mail: <a href='mailto:helpdesk@spott.it'>helpdesk@spott.it</a>;</li>
    <li>Website: <a href='//spott.it' target='_blank'>www.spott.it</a></li>
  </ul>
  <p>Eventuele klachten worden door Appiness zo goed en zo snel mogelijk behandeld. Indien een SPOTT Gebruiker van mening is dat zijn klacht niet tot een bevredigend resultaat heeft geleid, kan hij zich richten tot: </p>

  <ul>
    <li>De Ombudsdienst voor Consumenten:</li>
    <li>North Gate II</li>
    <li>Koning Albert II-laan 8</li>
    <li>1000 Brussel</li>
    <li>Tel: <a href='tel:027025200'>02 702 52 00</a></li>
    <li>Fax: <a href='fax:028087120'>02 808 71 20</a></li>
    <li>E-mail: <a href='mailto:contact@consumentenombudsdienst.be'>contact@consumentenombudsdienst.be</a>;</li>
    <li>Website: <a href='http://www.consumentenombudsdienst.be/nl' target='_blank'>http://www.consumentenombudsdienst.be/nl</a></li>
  </ul>
</ol>
